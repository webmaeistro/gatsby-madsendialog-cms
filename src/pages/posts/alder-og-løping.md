---
title: "# Alder og løping"
subtitle: Nå som jeg er blitt eldre, må jeg revurdere mine løpevaner.
date: 2020-04-22T10:31:28.598Z
thumb_img_path: /images/style-guide.jpg
content_img_path: /images/fda83e0f76af2c99bfee80f02bb3116a.png
hide_header: false
template: post
---
<!--StartFragment-->

# Alder og løping

Nå som jeg er blitt eldre, må jeg revurdere mine løpevaner.

Det nærmer seg mai-måned og da blir jeg 52 år gammel. Med den alderen kan jeg kalle meg selv som en gammel idrettsmann. Jeg har blant annet drevet med fotball og langrenn i mine yngre dager, og nå løper jeg mye i skog og mark. Jeg har vært svært knyttet til naturen fordi den gir meg mye glede og en følelse av frihet. Følelsen for alt som er ute i naturen har blitt sterkere med alderen.

Siden høst i fjor har jeg slitt med smerter i brystregionen. Jeg har vært hos legen en gang før jul, og avgitt blodprøver og en neseprøve. Fikk melding fra legen og det sto at prøvene var fine. Legen ga meg et par medisiner, Paracet og Ibux, for en kort periode. Det ble bedre, men smertene kom tilbake etter en stund. Smertene kom og gikk.

Hva kan det komme av? Jeg har en enkel teori. Smertene kan være et resultat av harde løpeøkter fordi jeg har registrert at etter hver slike økt har jeg hatt litt smerter i brystkassa. Jeg har også snakket med min mor om det, og hun fortalte meg at min morfar hadde lignende smerter da han levde. Hun kjenner igjen beskrivelsene av smerten. En gang i fjor høst hadde jeg et brystsmerte-anfall og det tok ca. 2 minutter før det gikk over. Det var veldig vondt. En annen faktor kan være at jeg glemmer at kroppen min er eldre. Når jeg løper, tenker jeg ung. En PC kan oppdateres, men det kan ikke kroppen. Men kan sinnet oppdateres?

Jeg har også registrert at jeg hadde enten ingen eller mindre smerter etter rolige løpeturer. Det vil si i sone 1 og 2, noe som innebærer mellom ca. 110 og 150 puls i minuttet. Det er soner som er behagelige for meg å løpe. Hvis jeg satser på litt intervall av og til, bør pulsen ikke overstige 159 puls som er innenfor sone 3.

Min konklusjon er derfor at jeg skal legge mer vekt på rolige løpeøkter og mindre harde. Kanskje kan en blanding av gåing og løping være ideell for meg.

Det er vanskelig å endre en gammel vane, men det er mulig å endre den … hvis man vil.

Øyvind

<!--EndFragment-->