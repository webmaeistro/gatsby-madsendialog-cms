---
title: Den tid, den sorg
subtitle: ""
date: 2020-03-12T23:00:00.000Z
thumb_img_path: /images/85497476_2805761969540142_6759421656453611520_n.jpg
content_img_path: /images/85497476_2805761969540142_6759421656453611520_n.jpg
excerpt: Hva ventet/venter oss i 2020? Hva slags overraskelser har skjebnen til
  oss? Å starte på dette året har det gitt oss hodebry på grunn av forekomsten
  av virus som heter Corona. Dette viruset er kommet til Norge. Flere og flere
  er blitt smittet. Som en konsekvens av dette har flere og flere offentlige
  steder som barnehager, skoler, universiteter, kafeer, puber, barer,
  biblioteker osv. blitt stengte.
hide_header: false
template: post
---


Hva ventet/venter oss i 2020? Hva slags overraskelser har skjebnen til oss? Å starte på dette året har det gitt oss hodebry på grunn av forekomsten av virus som heter Corona. Dette viruset er kommet til Norge. Flere og flere er blitt smittet. Som en konsekvens av dette har flere og flere offentlige steder som barnehager, skoler, universiteter, kafeer, puber, barer, biblioteker osv. blitt stengte.

Hva sitter vi igjen med? Vi hadde ikke forventet at dette skulle skje. Det føles som om mørke skyer flyr over oss. Situasjonen begrenser vår frihet til vår tilgang i det offentlige rom. Det er ikke en normal tid for oss akkurat nå. Det er mye vi må endre. Men hva er det som må endres? Jo, det må være våre holdninger. Holde avstand til den neste, ikke håndhilse og/eller klemming, måte å hoste og nyse på osv. Samt må vi holde oss hygieniske som mulig, for eksempel gjøre jevnlig håndvask med omhu.

**Hva er mine og andres bidrag?**

Nå har jeg avlyst mine filosofikafe-møter på Horten bibliotek og Holt Gård frem til etter påske. Samt har jeg fått avbestilling fra mine faste kunder om mine tjenester i to uker, både uke 12 og 13. En betydelig del av inntekt blir borte. Men så tenker jeg at penger ikke er det viktigste. Det er folkehelsen som er aller det viktigste, ja … en av historiens viktigste … tenker her spesielt på svartedauen, spanskesyken, lepra (spedalskhet) osv. I tillegg har lokale foreninger og nasjonale forbund avlyst/utsatt sine årsmøter/arrangementer. Det er nå satt i gang nasjonal dugnad der vi frivillig setter oss selv i karantene for å hindre ytterligere spredning av smitte. Det er mange små bidrag som igjen skaper større bidrag til det norske samfunnet og verdenssamfunnet. Det handler om respekt for hverandre og å skape «lock down», det vil si å legge lokk over Coronaviruset eller med andre ord å stoppe videre smitte.

Eldre og mennesker med ulike sykdommer er spesielt utsatt for smitte, og de har høy risiko for dødsfall. Hva tenker folk som hamstrer og folk som gir blaffen i karantenetiden på denne sårbare gruppen?

Er ikke det på tide at folk flest må begynne å vise varmere holdninger til hverandre? Frem til Coronavirusets forekomst, har folk flest vært veldig opptatte av seg selv. Det være seg folk som er så opptatt av status, makt, karrierejag, kjendiseri, penger som rikdom, tilhengere av janteloven osv. Det er tydelig å se den økende egoisme blant folk når de hamstrer mat som gale i matbutikker. Så egoistiske kan folk være når de vet at det er andre mennesker som trenger mat selv. Det er rett og slett utrolig!

Kan Coronapandemien være en «effektiv» stopper på denne formen for egoisme, havesyke og pengegalskapen? Kanskje vi kan se oss selv i speilet og reflektere over hvor fandenivoldske egoister vi kan være? Kanskje vil denne refleksjonen og dialogen med andre hjelpe oss til å senke ned levestandarden og høyne livskvaliteten ved å vise medmenneskelighet, deling og vennskap?

Den tid, den sorg … ja, den kan snus over tid til***den sorg, den tid***der vi bør rette oss mot en varmere, økologisk, klimavennlig og medmenneskelig verden. Vi må endre oss. Det er våre egne innsats som er viktig for vår fremtid.

Øyvind Normann

<!--EndFragment-->