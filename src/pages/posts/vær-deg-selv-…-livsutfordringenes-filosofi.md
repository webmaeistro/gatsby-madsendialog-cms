---
title: "# Vær deg selv … livsutfordringenes filosofi"
date: 2020-04-22T10:35:34.199Z
thumb_img_path: /images/img_2324.jpg
content_img_path: /images/img_2324.jpg
hide_header: false
template: post
---
<!--StartFragment-->

# Vær deg selv … livsutfordringenes filosofi

Når noen oppfordrer deg til å være deg selv … har du noen gang tenkt over hva dette uttrykket betyr? Bruker du et slikt uttrykk?

Det var i en samtale jeg hadde med en klok same og vi snakket nettopp om dette. På mange måter har samtalen truffet meg, fordi jeg brukte dette uttrykket noen ganger da jeg så på personer som var helt ute av seg eller var i en vanskelig situasjon. Etter denne samtalen har jeg reflektert over denne betydningen. Hvordan kan jeg vite at summen av dine valg og handlinger gjennom livsløpet var godt og/eller dårlig? Hvis jeg ikke kjenner dine samlede valg og handlinger som har formet ditt liv og virke (dvs. å være den du er), har jeg INGEN grunn til å oppfordre deg til å være deg selv.

Å være seg selv kan innebære at hun alene kjenner sin egen livshistorie. Filosofen Søren Kierkegaard (1813-1855) tenkte slik:

> *«Subjektiviteten er sannheten»*

Når jeg leser denne siterte setningen, forstår jeg at hvis noe skal være sannhet for meg, så må de erkjennelser eller innsikter det er snakk om bety noe for meg. De må ha eksistensielle konsekvenser som kan forandre mitt liv. For å kunne endre mitt liv, må jeg kjenne min egen livshistorie (fortidsperspektiv). Jeg vet hvem jeg er (nåtidsperspektiv). Det handler om å være noe. Altså: den enkelte kjenner sin egen livshistorie. Dette kan være godt og/eller vondt. En slik eksistensiell konsekvens er et resultat av en eksistensiell ladning som gjør at jeg reagerer, tenker, reflekterer og forandrer mitt liv. Det er dette som handler om å bli noe (fremtidsperspektiv). Hvis en person kjenner sin egen livshistorie, så er det hennes selvopplevde erfaringer som er sannheten for henne og ikke min. Fordi jeg kjenner bare noen deler av hennes livshistorie. Mange mennesker har noen hemmeligheter som de ikke deler med andre. Så hvordan kan jeg da vite at hun klarer seg når hennes livshistorie var basert på gode og/eller vonde hendelser? Her passer det kanskje ikke å si:*Vær deg selv!*Eller?

Hva annet enn dette uttrykket kunne passe bedre og generelt? For eksempel på setninger som, dette i fortids- og nåtidsperspektivet:

> *«Dette klarer du fint på din måte!», «Stå på, og ikke gi opp!», «Du kan gjøre noe med du mener er best for deg», «Du kjenner deg selv best!»*Osv.

Kanskje er det mer riktig å si til meg selv at dette vil jeg være meg selv enn å si «Vær deg selv» til andre?

Men inntil nå fokuserte jeg på tidsperspektivene fortid (den enkeltes livshistorie) og nåtid (den man er). Nå skal jeg snakke om fremtiden (den man blir).

Dersom du har en drøm eller visjon om noe, er dette noe som ligger i fremtidens hender. Noe som du kan gjøre med for å skape deg selv. Hvis du forteller meg om dine drømmer som du sterkt ønsker å oppnå, så kan jeg støtte deg ved å si:

> *«Hvis du holder fast ved å realisere drømmene dine, så vær deg selv. Vær åpen og ærlig overfor deg selv at dette klarer du.»*

Altså: Å si*«Vær deg selv»*er mer riktig å bruke når du oppfordrer andre til å realisere målene sine i fremtidens hender. Jeg tenker meg at det er naturlig at det er du som kjenner din egen livshistorie og det er du som må ta utgangspunkt i hvem du er. Deretter er det du som må handle for å bli noe du ønsker å realisere.

Den franske eksistensfilosofen Jean-Paul Sartres berømte sitat:

> *«Eksistensen går forut for essensen»*

Min tolkning er at du ikke kan bli noe før du har realisert dine valg og handlinger. Du er skaperen i ditt eget liv. Derfor: Vær deg selv! Med mindre du havner i dårlig tro.

Har du drømmer som du vil realisere i fremtiden, så vær deg selv bevisst!

Øyvind

<!--EndFragment-->