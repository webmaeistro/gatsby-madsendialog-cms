---
title: Min første sokratiske dialog
date: 2020-04-22T10:30:13.083Z
thumb_img_path: /images/madsendialog-bg.jpg
content_img_path: /images/7.jpg
hide_header: false
template: post
---
<!--StartFragment-->

# Min første sokratiske dialog

**Kort om sokratisk dialog**

Sokratisk dialog er en form for gruppesamtale som tar utgangspunkt i levd liv. Deltakerne i en gruppe får oppgave til å fortelle en selvopplevd historie som kaster lys over spørsmålet som tas opp og undersøkes. Den mest interessante og tilnærmede historien velges av gruppen og denne undersøkes i mindre deler av helheten. På denne måten ser vi nærmere på forholdet mellom det allmenne i temaet og det konkrete i deltakerens historie. Så ser vi hvilke vesentlige og allmenne poenger som kan undersøkes i historien. Ved å pendle mellom det konkrete og det allmenne prøver vi å komme til en felles forståelse av temaet.

**Fremgangsmåte i min sokratiske dialog**

Jeg gjennomførte som ansvarlig for en gruppe som deltok i filosofikafé på Horten bibliotek torsdag 5. mars 2020. Der kom tre deltakere. Temaet for denne gang var resignasjon. Vi tok utgangspunkt i spørsmålet om hva vil det si å resignere?

Vi undersøkte først hva begrepet resignasjon betyr, så tok vi noen eksempler på dette. Vi var egentlig ikke på jakt etter en bestemt definisjon, ettersom dette kunne bidra til at vi kunne bli fastlåste i vår kreative tenkning rundt begrepet. Egentlig kunne jeg som ansvarlig for dialogen tenke meg å forby å bruke ordet resignasjon i vår undersøkelse. Slik at vi kunne beskrive på en annen måte. Å bruke eksempler uten å nevne resignasjon kunne drive oss til å være kreative, slik den tyske filosofen Friedrich Nietzsche (1844-1900) var inne i. Han mente at vi kan være mindre kreative om vi bruker et begrep basert på definisjon.

Etter å ha undersøkt begrepet, kom vi over til den sokratiske dialogen. Jeg inviterte deltakerne til å gi et kort riss av en selvopplevd historie som kunne foreslå mulige svar på spørsmålet om det å være resignert. I en slik sokratisk dialog nærmet vi oss svaret på et allment spørsmål gjennom det konkrete og selvopplevde. Vi ble i fellesskapet enige om å gå dypere inn på en av historiene.

Den personen bes om å fortelle resten av historien og jeg noterte opp og gjenfortalte den kort for å være sikker på at vi forsto historien riktig. Jeg oppfordret også deltakerne til å komme med sine innspill i historien som svarer på spørsmålet. Deretter kom vi over til å vurdere vår felles forståelse av hva det vil si å være resignert og om denne allmenne forståelsen passet/passet ikke til de andre konkrete historiene.

**Refleksjoner**

Det som jeg opplevde i denne sokratiske dialogen, var at det var en utfordring å holde fokus på alt som var sagt samt peke på de konkrete stedene i historien som var aktuelle til det spørsmålet som berørte. Dette var jo min første sokratiske dialog, og som jeg kommer til å arrangere i fremtiden. Derfor er det en treningssak å gjøre meg bedre til å føre en slik og krevende dialog. Å pendle mellom det allmenne og de konkrete stedene i historien er alltid en utfordring. Det er en måte å sirkle inn i og undersøke det aktuelle spørsmålet. Det er også en viktig erfaring for meg: Å være en åpen filosofisk praktiker. En åpen og undrende holdning er avgjørende for at deltakerne kan føle seg komfortable til å kunne åpne seg. For meg som filosofisk praktiker er refleksjoner over min åpne holdning ofte veldig viktig for å vurdere hva som er bra og hva som kan bli bedre.

Øyvind Normann

<!--EndFragment-->