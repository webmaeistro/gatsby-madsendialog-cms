---
title: I tiden …
date: 2020-04-22T10:37:40.469Z
thumb_img_path: /images/img_1707.jpg
content_img_path: /images/img_1707.jpg
excerpt: Øyvind og Anne Mette på tur  Den travle hverdagen mener jeg en tid der
  man har forpliktelser, avtaler, gjøremål osv. Mens den indre ro mener jeg en
  harmoni mellom omgivelsene rundt seg og hennes indre anlegg som kan kalles
  sjel. Harmoni er en slags form for samklang mellom ytre og indre forhold.
  Dette forholdet går som regel godt som vi kan kalle godværsfølelser. I
  motsetning til harmoni kalles disharmoni
hide_header: false
template: post
---
<!--StartFragment-->

# I tiden …

Da jeg en gang gikk på spasertur i skogen sammen med min forlovede, har jeg tenkt på en kontrast mellom den travle hverdagen og behovet for indre ro.

![](https://madsendialog.files.wordpress.com/2019/05/img_1707.jpg?w=750)

Øyvind og Anne Mette på tur

Den travle hverdagen mener jeg en tid der man har forpliktelser, avtaler, gjøremål osv. Mens den indre ro mener jeg en harmoni mellom omgivelsene rundt seg og hennes indre anlegg som kan kalles sjel. Harmoni er en slags form for samklang mellom ytre og indre forhold. Dette forholdet går som regel godt som vi kan kalle godværsfølelser. I motsetning til harmoni kalles disharmoni.

Hva skjer dersom vårt indre anlegg er i disharmoni? Urolig, usikker, utrygg, flykt, tilbakeholden, taus …, som vi kan kalle uværsfølelser. Har vi andre ord enn dette?

Alle mennesker har både harmoniske og disharmoniske erfaringer. Hvordan kan det ha seg at man har ansvar for sine egne følelser? Vi lever i et fornufts- og målstyrt samfunn der vi legger mindre vekt på følelser. Vi «glemmer» følelsene våre når vi er i den verdenen. Hva betyr det for de fleste at man «glemmer» egne følelser i den travle hverdagen? Mange lever i A4-liv og har familie med barn. Man har også forpliktelser i fritiden. Du kjenner sikkert igjen at du er sliten og utladet etter en arbeidsdag, og må dog gjøre forpliktelser hjemme med barn. Lage middag, hjelpe barna med lekser, hagearbeid, vaske bil eller noe. Når barna har lagt seg for kvelden, hva gjør du? Ligge på sofaen og ser på TV? Eller sitte på godstolen og leser en god bok? Eller tar du en løpe-/spasertur? Du gjør på din måte og jeg gjør min. Vi er forskjellige. Men har vi noen gang tenkt på våre egne følelser? Er vi flinke til å lytte til følelsene våre? Er det vanene eller tidspress som hemmer vår måte å forholde oss til våre følelser som en kvalitet? Tidsglemsel? Kvalitetsglemsel?

Tilbake til turen i skogen …

Forloveden min og jeg gikk en meget fin tur i skogen. Vi gikk sakte. Stress var et fremmedord for oss. Vi nøt våre fornemste sanser som ga inntrykk på oss gjennom betraktninger, lukt, føle på, smake … på denne måten har vi også stoppet flere ganger på turen for å oppleve noe meningsfullt. Finne nye og oppdagede stier som vi aldri hadde gått tidligere. Forloveden sa til meg at jeg vanligvis gikk fort at hun måtte henge etter. Denne gangen gikk jeg sakte og rolig, og da synes hun at det var deilig å ikke henge etter hele tiden. Dette ga meg en ide: TIDEN. Siterer Anselm Grüns bok*I munkenes tidsrytme*:

> *«… at tiden blir brukt på en meningsfylt måte.»*

Hvordan kan tiden brukes på en meningsfylt måte? Jeg trener mye med løping i skogen. Hver gang jeg løper, tenker jeg ikke på tiden i seg selv. Tenker kun på løpeteknikk, fart, antall kilometer … Selv om det er mye følelser i all løping, har jeg «glemt» mine dype(ste) følelser. Hvis jeg ikke er i tiden med meg selv, er jeg ikke i mine dyp(este) følelser. Det var dette jeg tenkte på da vi gikk på tur sammen. Her merket jeg at mine tanker og følelser er i tiden der jeg reflekterte over forskjellen mellom å være i en tid der man er bundet til plikter og i en tid der man føler seg fri fra plikter. Å gå i skogen eller fjells på egen bekostning, er en verdifull tid til å danne nye perspektiver i livet.

Et tenkt eksempel:

Man arbeider i et verksted og jobber med oppgaver hun får av sin arbeidsgiver. Hun trives godt med dette. Hun er kanskje i harmoni med sine oppgaver. Hun er i sin arbeidsmodus. Hun kan likevel føle stress fordi arbeidsgiveren forventer at hun skulle gjøre sine oppgaver ferdig innen en bestemt tidsfrist. Hun ofrer sin tid for arbeidsgiveren i arbeidstiden. Hun kan selvfølgelig reflektere over sine tanker, opplevelser og følelser i en stresset jobbsituasjon og prøve å finne ut måter å takle dette på i ettertid. Dette er hennes erfaring. Hun mestrer situasjonen sin på arbeidsplassen gjennom erfaring. Hun er bundet til sine plikter. I dette eksemplet er hun bundet til plikter på en positiv måte. Hva om hun ikke trives i jobben? Likevel bundet til plikten.

Noe annet i fritiden. Da er du din egen sjef i din egen tid. Du kan være i harmoni med deg selv. Du har et godt familieliv med god og solid økonomi. Men du kan også ha problemer i fritiden, og da kan du ikke være i harmoni med deg selv. Du sliter med ekteskapelige forhold, trang økonomi, sykdom i familien eller lignende. Livet er ikke bare dans på roser. Likevel kan du «glemme» dine dyp(este) følelser.

Tilbake til skogsturen … jeg tenkte at jeg gikk sakte for å føle med tiden … jeg er i tiden eller jeg er med tiden. På samme måte som når to er i en dialog, snakker de med hverandre. De tenker også med hverandre. Slik tenker jeg med tiden. Under turen spurte jeg min forlovede om kultur er omsorgsrelatert. Utgangspunktet for denne samtalen var da jeg betraktet kulturlandskap. Store deler av den norske naturen er forvaltet av mennesker, og vi bruker dette til ulike formål. Et godt eksempel på dette er bøndenes behandling av jord og skog. Bøndene har omsorg for kulturlandskapet. De har følelser for dette landskapet. Denne diskusjonen har ført til kulturbegrepet generelt. Dette begrepet er omfattende. Vi kan skille mellom generell oppfatning av begrepet og konkrete/spesifikke eksempler på hva en kultur kan være. Døvekultur er et eksempel på døve menneskers konkrete erfaringer i sin deltakelse i den. Hvis døvekultur er omsorgsrelatert, så kan døve være i fellesskap med andre døve. Gjennom fellesskapet får døve omsorg for hverandre. Kjenne hverandres grunnleggende behov for identitet, språk, historie, anerkjennelse osv.

Dette var mine tanker fra turen, og jeg håper at dere som leser dette lar dere inspirere av det jeg siterer til Anselm Grün i samme bok, og finner:

> *«… steder og muligheter for at*(dere)*kan oppleve en annen slags tid, en tid som er i harmoni med deres egen sjel.»*



*Øyvind*

<!--EndFragment-->