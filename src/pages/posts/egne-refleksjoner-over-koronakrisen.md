---
title: Egne refleksjoner over koronakrisen
date: 2020-03-22T21:04:54.256Z
thumb_img_path: /images/animation-boy-walk.gif
excerpt: hva er det som endres?
hide_header: false
template: post
---
> Jeg treffer folk hver dag … i matbutikken, på jobben/oppdrag, naboene, fremmede, … hva er det som endres? 

Tidligere kunne jeg håndhilse og/eller klemme de jeg kjente … nå kan jeg ikke gjøre det så lenge koronaviruset eksisterer. Tidligere kunne jeg utføre mange oppdrag … nå er alle oppdragene avbestilte og jeg står uten inntekt. Mange ansatte i ulike bedrifter er permitterte og naver nå. Tidligere trengte jeg ikke å vaske hendene mine så ofte, for eksempel etter å ha vært ute i det offentlige … nå vasker jeg oftere enn normalt. Antibac var lite brukt … nå er den mye brukt med mindre jeg har såpe tilgjengelig. Tidligere kunne jeg stå sammen med andre som sild i tønne uten frykt, for eksempel å spise middag på restaurant, på Old Trafford for å se på fotballkamp eller på kino el. lign. … nå kan jeg ikke gjøre det på grunn av frykten for smitte og jeg er nødt til å holde god avstand til andre. Tidligere kunne jeg dra til byen for å kjøpe noe jeg trenger, for eksempel bok eller klær … nå er de fleste butikkene stengte, osv. osv. Rutinene endres til kaos i Norge. Jeg vet at mange opplever det samme som meg.

### **Hva betyr dette?**

Det betyr at vi må anerkjenne at Norge og verden har et stort problem: Store deler av verden er blitt koronainfisert og at Norge så vel som i andre land er i endring. Vi må akseptere at vi kan bli smittet. Det går ikke an å tenke: dette gjelder ikke meg. Det er dette mange tror at de er. Mange drar til byen for å ta et øl og nyte sammen med mange andre, tett etter hverandre. Skrekk og gru! Hvorfor ikke bli hjemme og nyte i stedet? Mange drar til de mest populære tur-steder der det er høyrisiko for koronasmitte. Skrekk og gru! Hvorfor ikke dra til de mindre populære tur-stedene? Ordet*populær*betyr egentlig ´folk´. Et populært sted er et sted folk elsker å dra til. Hva betyr det? Det er en garanti for at det kommer så mange folk samlet. Er et sted veldig populært, oppfordrer jeg dere til å søke andre og mindre populære steder. Og det finnes så mange flotte steder. Det vi trenger, er å endre vår holdning til situasjonen. Det kan vi gjøre ved å tenke kreativ når friheten til å velge er begrenset i en slik smitteperiode. For eksempel kan man ha lyst til å nyte livet, så er det muligheter å gjøre noe kreativt hjemme. Skape noe positivt. Vi har bøker, internett, Netflix, spill osv. Familiene kan også gjøre det hyggelig sammen ute på verandaen. Og mye mer …

Bruk vett! Tenk om du selv er smittebærer og smitter på andre uten å være klar over … eller tenk om du selv kan bli smittet av andre? Vis hensyn til sårbare grupper som eldre og mennesker med sykdommer.

Så er det solidaritet som gjelder for det norske folk og verden over:

V**IS ANSVAR! HJELP HVERANDRE! PÅ SYKEHUSENE ER DET SPRENGT, OG DET ER IKKE PLASS TIL ALLE SMITTEDE. SYKEPLEIERE OG LEGER ER OGSÅ MENNESKER.**

*Øyvind Normann*